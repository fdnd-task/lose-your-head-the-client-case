# Lose Your Head - The Client Case

## Code/Design review - Content modelling
Je bent deze week met je team begonnen voor een nieuwe opdrachtgever. Jullie hebben een debriefing geschreven, teamsafspraken gemaakt en een eerste versie klaar staan voor het project. Na deze week zijn jullie klaar om van start te gaan. Vandaag reviewen jullie de projectinrichting van twee andere teams.

### Werkwijze
Deze week staat in het teken van: **“Stel je komt als nieuw teamlid bij dit project, kun je dan voldoende inlezen en aan de slag?”**  Je gaat in jouw huidige team twee andere teams reviewen. Noteer op het whiteboard welke teams/opdrachtgevers jullie gaan reviewen, zodat elk team feedback krijgt.  

Je werkt binnen jouw huidige team:
1. Kies twee andere teams die je gaat reviewen.  
2. Schrijf de namen van de gekozen teams/opdrachtgevers op het whiteboard.  
3. Loop de projectomgeving door aan de hand van onderstaande criteria.  
4. Schiet issues in bij het team dat je reviewt. Zorg dat deze duidelijk zijn en constructieve feedback bevatten.  

### Project review criteria

1. **Stories & taken in Projectboard**  
   - Zijn de resultaten uit de debrief zichtbaar vertaald naar stories en taken?  
   - Kun je als nieuw teamlid via het projectboard begrijpen wat er te doen is?  
   - Schiet issues in met: *“Wat heb je nodig om wél aan de slag te kunnen?”*  

2. **Datamodel**  
   - Is er een datamodel aanwezig?  
   - Begrijp je welke data er is en hoe die ingezet kan worden?  
   - Zijn er onduidelijkheden of hiaten, zet dit in een issue.  

3. **Afspraken met opdrachtgever**  
   - Zijn de afspraken helder vastgelegd?  
   - Wanneer zijn de sprint reviews, en hoe verloopt tussentijds contact?  
   - Ontbreekt informatie, maak dit inzichtelijk in een issue.  

4. **Design & wireflows**  
   - Is er een eerste design of een wireflow beschikbaar?  
   - Kun je hiermee direct iets maken of roept het juist vragen op?  
   - Schrijf die vragen als feedback op.  

5. **Git flow**  
   - Is er al een duidelijke Git flow uitgewerkt (bijvoorbeeld feature branches, dev/live link)?  
   - Is de samenwerking via Git begrijpelijk voor nieuwe teamleden?  

6. **Basis installatie & structuur**  
   - Is er al een basisinstallatie aanwezig?  
   - Heeft de codebase een logische mappenstructuur?  
   - Kun je zonder hulp lokaal starten?  

### Openstaande vragen bepalen
Code/design review afgerond? Formuleer waar jullie op dit moment nog hulp bij kunnen gebruiken. 
1. Bepaal samen met je team drie vragen waar jullie nu nog géén antwoord op hebben. Noteer deze vragen op het whiteboard.
   - Elk teamlid bedenkt één vraag.  
2. Noteer daarbij hoe jullie antwoord kunnen vinden op de vragen, bijvoorbeeld door:  
   - Hulp te vragen aan peers.  
   - (Zelfgevonde) bronnen gebruiken.  
   - Een docent benaderen voor richting.  
